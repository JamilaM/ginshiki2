---
title: Ma'aikatar Ilimi Za Ta Fara Ɗaukar Nauyin Karatun Ƴan Najeriya A Ƙasar Waje
date: 2020-10-30T15:11:06Z
draft: false
Author: Muhammad Sabi'u

# post thumb
image: https://nigerianscholars.com/assets/uploads/2018/03/scholars-main.jpg

# meta description
description:  Ma'aikatar Ilimi Za Ta Fara Ɗaukar Nauyin Karatun Ƴan Najeriya A Ƙasar Waje. Karanta Domin Ganin Yadda Abin Yake

# taxonomies
categories:
  - Damarmaki
tags:
  - karatu
  - damarmaki
  -

# post type
type: post

--- 

Ma'aikatar Ilimin Najeriya ƙarƙashin jagorancin babban ministanta, Malam Adamu Adamu, tana sanar wa ƴan Najeriya cewa an buɗe ƙofar fara miƙa buƙatar neman ɗaukar nauyin karatu (watau scholarship a Turance) zuwa wasu ƙasashen duniya ƙarƙashin wata yarjejeniya da gwamnati tarayya ta yi da ƙasashen.

_Bisa wannan, ga wasu muhimman abubuwa da ya kamata mai sha'awar neman wannan abu ya sani:_

I. Mutum zai iya buƙatar a tura shi Rasha, Morocco, Algeriya, Hungary, Misra, Tunisia ko Romania don karatun digiri na farko

II. Sannan mutumin da zai je digiri na biyu ko na uku, zai iya miƙa buƙatar a tura shi Rasha (ga wanda ya yi digirinsa na farko a Rasha ɗin), China, Hungary, Serbia ko Mexico

III. Duk wanda yake ganin ya cika sharuɗɗan samun wannan dama, ana buƙatar:

a. Ya shiga shafin intanet na ma'aikatar ilimin [a wannan adireshi](www.education.gov.ng) sannan ya latsa inda aka rubuta "Federal Scholarship Board"

b. Ya karanta dukkan sharuɗɗan da ake bukata sannan ya cika wani fom da zai samu a kan shafin

c. Sannan ya cire fom ɗin da ya cika ta hanyar amfani da firinta (watau ya yi "printing")

d. Ga masu son yin digiri na farko, kafin mutum ya cike fom ɗin, ya tabbatar yana da satifiket na WAEC wanda yake da babban giredi (A ko B) a ƙalla guda biyar a darussan da ya rubuta jarabawarsu kuma suke da alaƙa da abin da yake son karantawa (a cikinsu kuma dole a sami Mathematics da English)

e. Ga masu son yin digiri na biyu (master's) ko digirin digirgir (PhD), dole mutum ya kasance samakon gama digirinsa na farko ya kai matakin "first class" ko kuma "upper second class", sannan dole sai yana da satifiket ɗin bautar ƙasa (NYSC).

Ya kamata a san cewa waɗanda suka yi nasarar samun wannan dama ce kawai ma'aikatar Ilimi za ta tuntuɓa domin tantancewa.

Bayan haka, lokacin cike wannan fom ɗin, akwai wasu takardu, (kamar su fasfo, katin ɗan ƙasa da sauransu) waɗana ake so mutum ya mallake su.






