+++
Author = "Muhammadu Sabiu "
categories = ["", ""]
date = 2023-01-01T21:35:00Z
description = "Saboda kauce wa ƴan damfara ta waya"
image = "/uploads/images-63.jpeg"
tags = [""]
title = "Ƴan damfara sun yi yawa yanzu—ku kiyaye asusun bankinku"
type = ""

+++
Ganin yadda a wannan zamani namu ake yawar amfani da banki domin hada-hadar kuɗi, adadin mutane damfara ya ƙaru, saboda yadda mazambata a kullum burinsu shi ne su cuce ka don su samu kudi.

Waɗanda suke da waya (musamman Android) za su iya ba da labarin cewa an taba damfarar su, ko kuma an yi yunkurin a damfare su amma abin ya ci tura.

Saboda haka yau mujallar Ginshikin Rayuwa ta ga dacewar fitowa ta yi magana dangane da al'amari na ƴan damfara da dabarunsu da hanyoyin da suke bi.

Ko mutum bai yi makaranta ba, zai iya banbance sako na ƴan damfara ne ko kuma saƙon sahihi ne daga bankinsa.

Wasu hanyoyin ƴan damfara suke bi?

1. **Saƙon SMS:**

Mazambata suna iya turo wa mutum sako a wayarsa cewa za a ba shi bashin kuɗi, saboda haka ga wata lamba ya kira don ya karbi kudinsa. Yawancin irin waɗannan karya ne kawai. Kar ka yarda a yaudare ka. Domin a haka za su bi ka har a je matakin da za su nemi kudi a hannunka.

2\. **Kiran waya:**

Za su iya kiran ka su ce ka tura musu lambobin jikin katin ATM ɗinka, ko kuma su ce ka tura musu lambobin sirri (PIN) ko kalmomin sirri (password) na account ɗinka. Kana tura musu shi ke nan, idan ka yi wasa sai dai ka samu sun cire maka duk kuɗin da ke cikin asusunka na banki.

3. **Kafafen sada zumunta:**

A kafafen sada zumunta kuma, suna iya kwace akawun ɗin wasu don fito maka ta hanyoyi da dama. Misali, a Facebook, za su iya ce maka suna zaune ne a Ingila ko Amurka. Saboda haka za su turo maka kyautar babbar waya ko kuma kwamfuta. Za su yi maka takardu da ke nuna cewa har sun saka kayan a jirgi—ga sunanka da lambar wayarka a jiki. Kai za ka ɗauka da gaske ne. Ashe tarko ne kawai. Idan ka fada, shi ke nan za a kai matakin da za nemi kudi a wajenka don kayan nan su iso hannunka. Kana turawa kudinka ya tafi a banza. Saboda haka sai a yi hattara.

4\. **Saka wa waya jaket mai aljihun ATM:**

Akwai wata rigar waya (wato pouch a Turance) da ake yayinsa yanzu. To abinda yake faruwa shi ne, da zarar ka yi kuskure wayarka ta shiga mummunan hannu, za a cire layinka a saka a wata waya, ta yadda duk wani sako da za a turo ta layin, za a iya ganin sa. Daga nan kuma duk abin da ke cikin account ɗinka za a kwashe shi.

##### Ƙarƙarewa

Daga karshe, ya kamata mai karatu ya san cewa ba wadanda ba su kadai ba ne hanyoyin da mazambata su ke bi ba. Suna da dimbin hanyoyi da suke bi. Saboda haka, kullum ana so mutum ya riƙa bincike saboda ya san me duniya take ciki.