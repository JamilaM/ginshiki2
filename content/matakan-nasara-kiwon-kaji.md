---
title: Matakan Tabbatar da Nasara Ga Masu Kiwon Kaji
date: 2020-10-30T14:52:55Z
draft: false
Author: Muhammad Sabi'u

# post thumb
image: http://chickenpoultry.net/images/chicken-farming.jpg

# meta description
description: Ga Masu Sha'awar Fara Kiwon Kaji, Ga Matakai Na Tabbatar Da Tsafta Da Kuma Lafiyarsu

# taxonomies
categories:
  - Sanaa
tags:
  - kiwon kaji
  - sana'a
  - dogaro da kai

# post type
type: post

---

Yayin da za a yi kiwon kaji don samun alfanu, akwai bukatar bin wasu matakai da suka shafi tsafta da ciyarwa.

**_Matakan da za a bi kafin kawo ƴaƴan kaji_**

1. Za a tsaftace ɗaki ko akwatin ƙyanƙyasa, a feshe shi da maganin kore ƙwayoyin "bakteriya" da "bairos". Alal misali:

i. Sinadarin Bromosept (maganim ƙwayar bairos na ruwa)
ii. Sinadarin Hydrogen peroxide (da yawa)
iii. Aizal
iv. Sinadarin Biosept na kashe ƙwayoyin bairos

Adadin amfani da abubuwan da aka ƙirgo ɗin ba zai kasance duka a lokaci guda ba

2. Takardar wajen ƙyanƙyasa (misali, jarida tsaftatacciya ko dusar shinkafa)
Abin lura: Kar wajen ƙyanƙyasar ƴaƴan jakin ya kasance jiƙaƙƙen ɓirɓishin katako, sai dai birbiɗin katakon da aka fere shi. Sannan ba za a yi amfani da jiƙaƙƙiyar dusar shinkafa ba

3. Fitilar ƙyanƙyasa: Wannan yana da matukar amfanin da ba zai yiwu a ƙyale shi ba. Yanayin ɗumin wajen da ake buƙatar samar wa ƴaƴan kajin ya danganta ne da waje da yanayi da kuma iskar inda suke. Yanayin ɗumin wajen zai kasance daga 30°c zuwa 38°c ta hanyar la'akari da yanayin iska (wato humidity) sannan 40°c zuwa sama idan yanayin wajen akwai sanyi

_Abin lura: Yayin da ƴaƴan kajin suka nesanta kansu daga wajen zafi, hakan yana nuna akwai zafi kenan. Idan kuma suka mammatso jikin abin da ke fitar da zafi, to akwai sanyi kenan_

4. Ciyarwa: Ana so a tanadi faranti-faranti na cin abincinsu kafin a kawo su tare da isasshen abinci. A makon farko, za a samar da faranti ɗaya ga rukunin ƴaƴan kaji guda 40, sannan za a riƙa rage guda biyar-biyar daga dukkan farantai (a riƙa samar da sabon rukuni) bayan kwana 12 har zuwa lokacin da abin zai daidaita

5. Shayarwa: Ruwa yana da matuƙar amfani ga duk abu mai rai. Samar da magungunan yaƙar bakteriya da sinadaran bitamin zai ba da kariya daga cututtuka na bakteriya da fungai

6. Magungunan yaƙar bakteriya da masu sinadarin bitamin su ne magunguna da suke ba da kariya daga cututtuka. Suna rage samuwar cututtuka musamman dubi da yanayin gudanar da aikin da waje da yanayi da kuma duk abu marar kyau da ka iya faruwa a muhallin.

#### Matakan da za a ɗauka bayan an kawo 'ya'yan kaji ####

_Abin lura: Yanayin ɗakin zai kasance yana da ɗumi a wajen ɗan'adam a yayin da babu na'urar gwada yanayin waje_

1. A samar wa ƴaƴan kajin ruwan sha mai ɗauke da maganin yaƙar bakteriya da kuma sinadarin bitamin na tsawon kwanaki 5 zuwa 7

_Abin lura: Yanayin zafi yana raguwa mako guda bayan isowar ƴaƴan kajin da kuma lokacin da ake musu riga-kafi_

**Abubuwan da za a yi a makonni da ƙalubalen da ke tattare da su tare da hanyoyin magance su sun haɗa da:**

**_Ƙalubalen da za a iya fuskanta a mako na 1: cunkoso_**

Hanyar kiyayewa: A tabbatar an samar da yanayi mai kyau wanda zai bar ƴaƴan kajin su riƙa yawo, sannan wajen ya kasance da ɗumi don guje wa sanyin dare.

_Abun lura: A riƙa ba su riga-kafin Lasota da Gunboro idan suna da yawa_

**_Ƙalubalen da za a iya fuskanta a mako na 2: Gunboro, zafi mai kawo shanyewar jiki, kashi mai launin maƙuba da farin kashi da kuma mashanshara_**

Hanyoyin magancewa: A rage ɗumin wajen da 50% bayan mako guda. A guje wa ruwa ko abinci mai kashi a ciki. Kar a riƙa barin wajen a buɗe kullum

Magungunan da ake buƙata: Gumboro =Gumbo Nd, Antiviral liquid e.g. (iodine) hydrogen peroxide, maganin yaƙar bakteriya da sinadaran bitamin na tsawon kwanaki 7 a jere. 

Coccidiosis: - Hydrogen peroxide mili-lita 2 a duk lita 1na tsawon kwana 5.
Diclosol, Amproliun, sulphamix.
