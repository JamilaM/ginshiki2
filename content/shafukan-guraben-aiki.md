---
title: "Shafukan yanar gizo guda 10 da ake sanya sabbin guraben aiki a Nijeriya"
date: 2020-10-08T07:11:51+01:00
draft: false
Author: "Jamila M"

# post thumb
image: "https://i0.wp.com/valourdigest.com/wp-content/uploads/2020/07/job-sites-4.jpg?fit=625%2C350&ssl=1&resize=1280%2C720"

# meta description
description: "Shafukan neman aiki na yanar gizo"

# taxonomies
categories:
  - Damarmaki
tags:
  - "neman aiki"
  - "yanar gizo"
  -

# post type
type: "post"

---
Ina masu neman aiki? Akwai shafukan yanar gizo da dama a Nijeriya inda ake sanya sabbin guraben aiki, kama daga na gwamnati zuwa na kamfanoni har da ma na kungiyoyi masu zaman kansu. A irin wadannan shafuka, mutum zai iya ganin ayyukan da guraben su ke bude kuma ya iya nema. 

Sanannen abu ne cewa a Nijeriya akwai miliyoyin wadand suka kammala karatunsu amma babu aikin yi. Wasu zaka ga hanyar da suke bi ta neman aikin ba hanya ce da zata samar da wani sakamako mai kyau ba, a don haka sais u shafe shekara da shekaru suna abu daya.

Misali, mutum ne zai tashi daga barci ya yi kwaskwarima ya kwashi takardun shi, sai ya fara zuwa ofisoshi ko makarantu yana cewa a bashi aiki duk da cewa wadannan gurare basu nuna cewa suna neman ma’aikaci ba. 

Banda matukar wahala da wannan hanyar neman aiki ke da shi, ta kan haifar da wulakanci. Ko da ka samu aiki ta wannan hanya, yawanci masu baka aikin gani suke kamar sun taimaka maka ne a don haka baza a biya ka abun kirki ba.

Kwatanta haka da kamfanonin da suka riga suka fitar da sanarwa cewa suna neman ma’aikaci. A nan fa neman mutum ake. Ta irin wannan hanya ce idan mutum na da wata kwarewa da sauran masu neman aikin ba su da shi, har fadan abunda yake son a biya shi zai iya yi ko kuma yay i yarjejeniyar albashi. 

A irin wadannan shafukan yanar gizo, a kullum ana sanya sabbin guraben ayyuka. Abunda mutum zai yi shine ya yi rajista da su da adireshin sa na imel ta yadda zai na samun sakonni dauke da sabbin guraben ayyukan da ake da shi. A wasu daga cikin shafukan ma, mutum zai iya tace irin guraben ayyukan da yake so a sanar da shi a kai idan sun samu.

**_Ba tare da bata lokaci ba, ga 10 daga cikin wadannan shafuka da ke Nijeriya:_**

### 1.	Jobberman 

Wannan shine mafi sanannen shafin yanar gizo na guraben aiki a Nijeriya. Wannan shafi na baiwa wadanda suka samu aiki ta shafin damar rubuta labaransu ta yadda sauran mutane za su gani su karanta suma su samu karfin gwiwa.

### 2.	My Job Mag

Shima wannan shafi sananne ne kuma wani abu da ya banbanta su da sauran shine, suna da rarrbuwar ayyuka ta kamfanoni, kenan mutum zai iya bincikar kamfanin da yake son yin aiki da su ya gani ko suna da budadden gurbin aiki.

### 3.	Naija Hot Jobs

Shima dai wannan kamar sauran yake, sai dai bugu da kari, ya samar da wani fage na tattaunawa tsakanin wadanda ke neman aiki da masu neman ma’aikata.

### 4.	Joblist Nigeria

Wannan shafin na daya daga cikin wadanda ake matukar darajawa a Nijeriya a bangaren neman aiki, Shima kamar sauran na sanya sabbin guraben aiki da dama a kullum.

### Sauran shafukan

5.	Ng careers
6.	Nigeria best jobs
7.	Naira Careers
8.	Naija Job Link
9.	Nigerian Job Portal
10.	 Hot Nigerian Jobs
