---
title: Ina Marubutan Turanci? Ga Damar Cin Kyautar Kuɗi Ta Hanyar Shiga Gasar Rubutu
date: 2020-10-23T17:07:34+01:00
draft: false
Author: Muhammad Sabi'u

# post thumb
image: https://4.bp.blogspot.com/-vk56M7oUz9Q/WszE3HEACNI/AAAAAAAABsU/letUpvn0r_QfvkfCoUWCITzm0u2Ofp_TgCLcBGAs/s640/creative-writing-735x400.jpg

# meta description
description: Ga Damar Cin Kyautar Kuɗi Ta Samu Ta Hanyar Shiga Gasar Rubutu

# taxonomies
categories:
  - Damarmaki
tags:
  - gasa
  - marubuta
  -

# post type
type: post

---

Wata cibiyar bincike kan canjin yanayi a Afirka (watau _African Climate Change Research Centre, ACCREC_, a Turance) wacce take da hedikwata a birnin Maiduguri na Jihar Borno ta sanar a shafinta na Twitter cewa marubuta matasa maza da mata za su iya fara rubuta maƙala a kan ɗaya daga cikin waɗannan muhimman maudu'an da suka shafi canjin yanayi a Afirka:

_1. Renewable Energy in African challenges and prospect_
_2. Addressing Climate Change amidst insurgency_
_3. Current situation and the 2030 agenda on climate change_
_4. Land Restoration efforts in Nigeria_

![Bayani Akan Gasar](https://res.cloudinary.com/ginshiki/image/upload/v1603469608/WhatsApp_Image_2020-10-23_at_7.05.10_AM_nbtwh9.jpg)

Bayan wannan, ya kamata a san wasu ƙa'idoji da kuma kyaututtuka dangane da wannan gasa:
a. Mutum zai iya shiga gasar tare da tura maƙalarsa ta hanyar cike wani fom a intanet mai [adireshi a nan](https://forms.gle/Ly5NgkrW9ScaUUce9).

Ko kuma:

A rubuta a "ms word" sannan rubutun ya kasance mai girman 12 (watau 12 font size a Turance) sannan a tura ta adireshin imel mai suna accrecmaiduguri@gmail.com.

b. Duk wanda yake son shiga wannan gasar, dole shekarunsa na haihuwa kar su gaza 18, sannan kar su wuce 25.

c. Za a rufe karɓar maƙalun waɗanda suka shiga gasar ranar 10 ga watan Nuwamban 2020.

d. Bayan masu gasa sun gama turawa, za a zaɓi fitattu guda uku daga ciki, sannan a ba da kyauta wa waɗanda suka rubuta su. Kuma cibiyar za ta wallafa a cikin wasiƙar rahotonta na shekarar 2020.

e. Kar adadin kalmomin maƙalar su wuce kalmomi guda ɗari biyu (200).
Kyaututtuka:

a. Wanda ya zo na ɗaya, zai sami kyautar naira dubu ashirin (N20,000)

b. Wanda ya zo na biyu zai sami kyautar naira dubu sha biyar (N15,000)

c. Wanda ya zo na uku kuma zai sami kyautar naira dubu goma (N10,000).


A saboda wannan, shafin Ginshiƙi yana kiran masu karatu da babbar murya cewa a taimaka wajen yaɗa wannan maƙala ko da kuwa mutum ba shi da niyya ko sha'awar shiga gasar; wataƙila akwai wani ɗan'uwa, ƴar'uwa, ƙani ko abokinsa da yake da ƙwarewa wajen rubutu da harshen Turanci. Ke nan ya kamata a yi gaggawa wajen yaɗawa saboda wanda bai sani ba ya sani.

A gwada, saboda sai an gwada akan san na ƙwarai. Allah Ya taimaka!
